Licencja
---

Wszystkie artukuły zostaną opublikowane na licencji CC BY-SA 4.0 (https://creativecommons.org/licenses/by-sa/4.0)


Forma i objętość:
---
  * Artykuł powinien zawierać krótkie streszczenie na początku (zalecane około 4-6 zdań).
  * Zasadnicza treść artykułu może przyjąć różne formy w zależności od tego, co jej autor uzna za najbardziej stosowne,
na przykład treść może ściśle wiązać się z tym, co zostanie powiedziane na wykładzie/warsztacie, może być też
uzupełnieniem tematu o kwestie, na które nie będzie podczas wystąpienia czasu. Poza tym może ona zawierać elementy,
które o wiele lepiej prezentują się na papierze niż na slajdach (na przykład istotne fragmenty kodu, których
zmieszczenie na slajdzie, przy standardowej wielkości czcionki, jest niemożliwe).
  * Artykuł powinien zawierać od około 800 do 2500 słów. W przypadku dłuższych artykułów (przekraczających 2500 słów)
zastrzegamy sobie prawo do skrótów i wycinania mniej istotnych kwestii (w porozumieniu z autorem).
  * Na końcu artykułu proszę podać źródła, z których korzystano przy jego napisaniu - jeżeli takie były (a były
na pewno!). Można też podać polecane pozycje lub strony WWW na ten lub zbliżony temat.
  * Sugerowana krótka, ogólna postać linków (z tytułem, jeżeli taki jest) odporna na przyszłe przebudowy serwisów internetowych:
  www.pythonisci.pl "Django - tworzenie stron lewą reką w 10 sekund :)",
  www.abcde.pl/pygame "Jak zrobić Ponga w Pythonie?",
  a nie na przykład
  www.pythonisci.pl/index.php?opt=com_sasd&art=243523&id=2&Itemid=13
  (chyba, że w naprawdę uzasadnionych przypadkach).
  * Zalecamy, aby nie używać slangu lub słów, które w polskim języku nie istnieją (na przykład autentykacja, zamiast poprawnego w języku polskim uwierzytelnienia). Nie należy też "przeginać" w drugą stronę pisząc "ramówka" zamiast "framework".

Kwestie techniczne:
---
  * Artykuły przyjmujemy w formacie Markdown (książka docelowo będzie złożona z wykorzystaniem ConTeXa) poprzez konto
  PyCon PL na Githubie. Jeśli nic Ci to nie mówi, nie znasz Githuba, nie wiesz jak zacząć i już czujesz się
  przerośnięty/przerośnięta pierwszym zdaniem to skontaktuj się z Radomirem Dopieralskim (mail radomir@dopieralski.pl),
  chętnie pomoże.
  * Artykuł może zawierać grafikę (schematy, zrzuty ekranów i tak dalej), przy czym należy zachować rozsądne granice
  w tym względzie. Sugerowane formaty wektorowe (SVG, EPS), ewentualnie rastrowe (PNG, JPG) tam, gdzie grafika
  wektorowa się nie sprawdza (wspomniane zrzuty ekranu). W tym drugim przypadku proszę zadbać o odpowiednią
  rozdzielczość obrazków. Grafikę, nawet gdy jest osadzona w artykule, proszę dostarczyć w osobnych plikach!
  Książka (z wyjątkiem okładki) nie będzie kolorowa, więc sugerujemy uwzględnienie tego, jak wygląda grafika autora
  w skali szarości lub jeszcze lepiej - dostarczenie jej już w takiej formie.
  * Artykuł może zawierać fragmenty kodów źródłowych lub plików konfiguracyjnych, które w książce będą przedstawione
  z użyciem czcionki o stałej szerokości (tak zwanej maszynowej).
  * Wszystkie artykuły będą poddawane korekcie, ale gorąco zalecamy zadbanie o jakość językową artykułu i przy okazji
  włączenie automatycznego sprawdzania pisowni.

Przykładowe artykuły:
---
  * https://github.com/PyConPL/Book/blob/master/2014/presentations/python_w_chmurach/text.md
  * https://github.com/PyConPL/Book/blob/master/2014/presentations/Journey_to_the_center_of_the_the_asynchronous_world/text.md
