# Jak zacząć udzielać się w projektach Open Source?

## Dlaczego warto zacząć?

Dlaczego warto udzielać się w projektach Open Source? Dlaczego warto spędzać
czas na pisaniu kodu lub tłumaczeniu zamiast iść na spacer? Jest kilka powodów.
Wszystkie wynikają z faktu, że wkład w Open Source jest publicznie widoczny.
Każdy może zobaczyć, co robią wszyscy inni. I to jest dla nas wielką zaletą!

## Zwiększasz swoje kompetencje

Gdy piszesz fragment kodu, projektujesz interfejs lub tworzysz grafikę, uczysz
się. To świetne ćwiczenie dla osób poszukujących zmiany kariery. W Open Source
nikt nie dba o to, czy pracujesz jako starszy programista, czy jako ogrodnik.
Liczy się jakość Twojego wkładu. A kiedy dowiedziesz swojej wartości w projekcie
Open Source, zgromadzisz do tego czasu sporo cennego doświadczenia. Nie będziesz
czuć się oszustem, lub początkującą osobą świeżo po kursie. Będziesz szanowanym
członkiem społeczności s Twoje doknania każdy będzie mógł sprawdzić.

Działa to
nawet wtedy, gdy utkniesz w pracy z jedną technologią wyobrażając sobie swoją
przyszłość z czymś zupełnie innym. Powiedzmy, że jesteś programistą COBOL marzącym
o znalezieniu pracy w UX. Jednym ze sposóbów by to osiągnąć jest zacząć ulepszać
UX w wybranym projekcie Open Source i wysłanie swoich uwag opiekunom projektu.
Po ich zaakceptowaniu możesz dodać nową pozycję do swojego CV:
projektant UX dla projektu Open Source. W ten sposób ucząć się czegoś
przydatnego jednocześnie budujesz portfolio.

## Poprawiasz swoją widoczność

Dołączając do społeczności, takiej jak projekt Open Source, natychmiast
zyskujesz nowych znajomych. Spotykasz innych ludzi którzy również biorą udział w
projekcie. Możesz uczyć się od nich i wymieniać z nimi pomysły.

Drugą korzyścią z dołączenia do takiej społeczności jest to, że wszystkie inne
Twoje kanały komunikacji automatycznie stają się bardziej widoczne. Na przykład
użytkownicy projektu Open Source, w którym uczestniczysz, mogą dowiedzieć się o
Twoim kanale YouTube lub znaleźć Cię na LinkedIn, aby zaoferować Ci pracę.

To prowadzi nas do następnego punktu.

Obecnie rekruterzy IT często przeglądają GitHub w poszukiwaniu nowych talentów.
Upubliczniając kod, tworzysz życiorys, który każdy może zweryfikować.
Rekruterzy nie muszą kontaktować się z Twoimi byłymi pracodawcami lub klientami.
A jeśli Twój profil GitHub prowadzi do Twojego profilu LinkedIn lub strony
głównej zwiększasz swoje szanse na znalezienie wymarzonej pracy.

Pamiętaj, że nie musisz nawet mieć doświadczenia komercyjnego w tej konkretnej
dziedzinie. W przypadku osób rekrutujących, Twój wkład w Open Source może okazać
się równie ważny co poprzednie miejsca i stanowiska pracy!

## Znajdujesz zatrudnienie lub nowych klientów

Jeśli dobrze wykonujesz swoją robotę, możesz otrzymać płatną ofertę pracy nad
projektem Open Source. Ta możliwość dotyczy głównie tych projektów, które mają
stabilne wsparcie finansowe ze strony korporacji lub organizacji non-profit.

## Znajdujesz nowych pracowników

Działa to również w drugą stronę -- możesz znaleźć potencjalnych pracowników.
Jeśli robisz coś fajnego i przydatnego dla innych, opublikuj to jako projekt
Open Source! Istnieje szansa, że ktoś będzie chciał ulepszyć Twój projekt lub
pracować dla Ciebie.

## Robisz coś dla innych

Kolejną zaletą bycia częścią tych projektów jest możliwość zrobienia czegoś dla
innych i zdobycia ich wdzięczności. Wszystkie otrzymane listy z podziękowaniami
sprawią, że Twój poświecony czas okaże się świetną inwestycją!

## Masz dostęp do ładnych statystyk

Czy jesteś fanem grywalizacji? Niektórzy naprawdę lubią statystyki i właśnie
dla nich platformy takie jak GitHub oferują coś wyjątkowego. Każda czynność,
którą podejmujemy w GitHub - największej społeczności Open Source - jest
oznaczona zielonym kwadratem w wielkim kalendarzu. Im więcej rzeczy robimy
danego dnia, tym ciemniejszy jest kwadrat. Gdy będziemy udzielać się przez
kilka kolejnych dni, GitHub policzy go jako serię i zapisze ten "życiowy
rekord" na przyszłość.

To motywuje do pobicia najlepszych, jak dotąd, wyników.

## Jak znaleźć swój pierwszy projekt?

Istnieje kilka sposobów. Przede wszystkim duzi gracze, tacy jak Firefox czy
Android, mają dużą bazę użytkowników i potrzebują wielu zmian i ulepszeń. Po
wprowadzeniu zmiany w takim projekcie stanie się ona widoczna dla milionów.
Możesz odwiedzić GitHub i zobaczyć, które projekty są najpopularniejsze. Na
przykład, w momencie pisania tego artykułu repozytorium najczęsciej oznaczonym
gwiazdką (co świadczy o popularności) jest
[freeCodeCamp](https://github.com/freeCodeCamp/freeCodeCamp).

Niekoniecznie poleciłbym to pierwsze podejście, jeśli jesteś nowicjuszem.
Główna zaleta wielkich projektów jest także ich przekleństwem. Każdy chce
wnieść swój wkład, ale jest ograniczona liczba opiekunów, którzy są w stanie
odpowiedzieć na Twoje zgłoszenia. Jeśli naprawdę chcesz wywrzeć wpływ, możesz
zamiast tego wypróbować nieco mniejsze projekty.  [GitHub
Trending](https://github.com/trending) to miejsce, w którym można znaleźć takie
przypadki.

Innym podejściem jest wybranie projektu typu "awesome" za pierwszy cel.
Nazwijmy to podejściem efektywnym energetycznie. Projekty typu "awesome" to
skompilowane i wyselekcjonowane listy odnośników. Na przykład
[awesome-shell](https://github.com/alebcay/awesome-shell) zbiera interesujące
projekty CLI, a
[awesome-javascript](https://github.com/sorrycc/awesome-javascript) zajmuje się
wszystkimi nowymi lśniącymi frameworkami, które pojawiają się każdego dnia.
Jest też lista [książek rozwijających
umysł](https://github.com/hackerkid/Mind-Expanding-Books) oraz, oczywiście,
[lista *list* typu "awesome"](https://github.com/sindresorhus/awesome).

Dlaczego to jest dobre podejście? Wysiłek wymagany do faktycznego wniesienia
czegoś pożytecznego jest dość niski. W wyniku tego istnieje duża szansa na
zwiększenie dawki dopaminy w związku z dobrze wykonaną pracy. To zwiększenie
dopaminy powinno uruchomić chęć dalszego udzielania się i tak dalej. Gdy piłkę
raz wprawimy w ruch, trudno będzie ją zatrzymać. Tak właśnie tworzą się nawyki.

Ostatnim podejściem, które polecam, jest dołączenie do jednej z imprez Open
Source. Jedną z nich jest obchodzony każdego roku w październiku
Hacktoberfest. Celem jest w ciągu miesiąca dokonać pięciu propozycji zmian w
dowolnych projektach na GitHub. Każdy, kto wypełni to zadanie, otrzymuje od
sponsorów fanty (takie jak koszulki i naklejki). Aby ułatwić uczestnikom
rozpoczęcie zabawy, niektóre przykładowe projekty są wymienione na stronie
internetowej.

Jeśli chcesz wspierać Open Source w sposób regularny, znajdź coś, z czego
korzystasz na co dzień. W ten sposób Twoja praca przyniesie korzyści zarówno
Tobie jak i społeczności. Jest to zdecydowanie najlepszy sposób na zapewnienie
wysokiej jakości pracy!
